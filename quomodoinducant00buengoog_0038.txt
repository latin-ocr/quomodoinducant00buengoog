...34-

Itaque liberioris interpositionis auctor fuit Io.

Quae ipsa interpositionis libertas atque frequentia atti-
cum sermonem omnino separat a poetis historicisque eis, qui
antecedebant: initium quidem cepit interpositionis usus
ab Herodoto, ad maius vero pondus et auctoritatem apud
Atticos pervenit, ad summum denique finem postremis
temporibus, cum medii aevi caligo antiquitatis splendorem
umbrare coepit.

Iam Xenophontem adimus, Multa habemus Xeno-
phontis scripta, nihil vero certi de ordine, quo sint con-
scripta. Ergo magnus coniecturarum campus viris doctis
patebat. Quem multi ingressi sunt; et alius quidem ex
aliis argumentis eruere studebat rectam librorum seriem.
Sed unusquisque fere ad alium pervenit finem, ¹)

Proximum vero nobis quidem est, ut ab eis Xeno-
phontis scriptis ordiamur, quae arte conexa sunt cum ante-
cedentibus: ergo initium faciamus ab historicis scriptis.
Iam vero quaeritur, quid primum fuerit scriptum. Num
forte Hellenicorum libri? Constat sane Thucydidis vestigia
secutum esse in Hellenicis Xenophontem. Attamen ab
iis quominus initium capiamus hac deliberatione cohibemur.

Vitam egit Xenophon in villa apud Scilluntem sita
ab omnibus negotiis longe remotam; quae ipsa vita otium
ei dedit et tempus, ut ea conscriberet, quae ei occurrerant
memoratu digna. Quid autem Xenophonti tum magis
curae poterat esse quam ut iter illud conscriberet, quo
ipse nuper per Asiam reduxerat Graecos?

Et re vera Anabasim primum scriptam fuisse aliquo
sermonis indicio confirmari videtur, quod equidem satis
grave put0‚ ut primum locum obtineat. Inducitur enim
oratio in secundo Anabasis 'libro 5, 16 verbo ἄπη-

 

1) cf. de hac re Joh. Dahmen: Quaestiones Xenophontem et
Antisthenicae Marp. 1897: ubi disputationes enumerantur, quae huc
pertinent. Adsumas E. Schwartzium, qui de Hellenicis praecipue
disputat in Museo Rhen. t.. 44 p. 161 sq. cf. p. 35 adn. 1.

