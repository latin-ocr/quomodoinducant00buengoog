Sequitur forma altera loquendi: quae eo certe tem-
pore orta est, quo animum attendere coepit poeta in ora-
tionis vocem et orationum conexum, nec tamen satis erat
audax, ut sola haec verba, quae vocem describunt vel
conexum efficiunt, praeponeret orationibus, Coniungitur
ergo cum ipso verb0, quod orationem inducit, aut verbum
alterum finitum aut participium.

Qua forma loquendi saepe utitur Homerus et multo
saepius quam forma illa, quam primo loco memoravi:
duobus verbis ἐξείρετο καὶ προσέειπεν Π. V 756, participio
ad verbum adiuncto α’μειβόμενος προσέφη Ι 84 etc.; λισσομένη
προσέειπεν Ι 502; εὗχόμενος μετέφη II 4113 κέκλετ’ ἀΰσας
IV 508 etc.

Quae cum ita sint, elucet ex Homero sermonis imago
talis quae et reservat priscas locutiones et copiam quandam
prae se fert atque varietatem dicendi, qualem efficere
potest stilus tantum arte excultus; denique eo audaciae
et libertatis procedit, quo nunquam antiquorum oratio
soluta.

Proximis saeculis lyricum nascitur genus·

Quod duplicem attulit inducendi mutationem.

Primum enim minus interest his poetiS, ut statum illum
quo agit orator, manifesto expingant; deinde liberatae
sunt inductiones ab ea lege poetica, quae valuit apud
Homerum, ut unum et totum versum complerent; ergo
nihil obfuit, quominus brevioribus formulis uterentur lyrici
poetae. Propterea desunt illa verba cum praepositionibus
composita: et prorsus quidem exstirpantur ex μετα-
incipientia‚ maiore quidem ex parte, quae ex προς-
incipiunt: scilicet haec ultima desunt in lyricorum frag·
mentis, bis modo ea habet Pindarus Pyth. IV 171 et
IX 29: προσέννεπε, paulo saepius scilicet ter Β a c ch ylide s,
quem non una in re Homerum respicere postea videbimus,

in προσεῖπεν V 78 et προσέφα ΙΙΙ 93 et V 171.
Praeterea minuitur Homerica varietas in verborum

