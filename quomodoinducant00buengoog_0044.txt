.-...40 -

supra duo huius formae genera: et quidem haec erant:
modo solum vei bum orationi interponitur, modo una cum
verbo subiectum. Saepe in Anabasi haec altera forma
obvia est, ut subiectum ad verbum inducens addatur, raro
tantum omittatur: hoc permutatum iam est in Cyro-
paedia et Convivio, etiam magis in Memorabilibus. Ne
tamen si quid colligere vis ex hac numerorum ratione,
unius cuiusque operis peculiare genus neglegas, Certe illud,
quod in Hierone et Oeconomico frequentius quam in
ceteris dialogis subiectum cum ἔφη copulabat, ex operum
ipsa natura explicatur. In Hierone ‚enim nihil molesti
habet subiecti additio ea de causa, quia in hoc dialogo
longae orationes ad aeque longas annectuntur. In Oeco-
nomico vero cum aliud colloquium in aliud insertum sit,
magna personarum fit mutatio eademque mutatione id
curatur, ut distinctius singulae orationes seiunguntur. Nec
aliter res se habet in historicis scriptis: et inde de Helleni·
cis denuo conclusio dabitur. Ea enim re a ceteris histo-
riis differunt Hellenica, quod raro tantum exhibent· sub-
.iectum. ’

Magis quam hic, de quo egi, interpositionis gradus
quarta illa forma loquendi ipsius scriptoris arbitrio per-
missa videtur, eam dico, qua separatur inductio a ceteris
eiusdem sententiae verbis: καὶ ὃς (Λέξον ἡμῖν) ἔφη <. . .
Ergo ex huius usus aestimatione fore spero, ut accuratius
librorum Xenophontis ordinem eruere possimus. Nec tamen
eos locos dioc, quibus extra ipsum dialogum verbum inducens
a subiecto separatur: καὶ ὃ Χαρικλῆς ὀργισθεὶς αὐτῷ <. . .>
ἔφη. Quem usum vocis ἔφη origo et natura facile commen-
dabat, cf. p. 38, proptereaque Xenophon eum suum fecerat
de principio: saepe enim iam in Anabasi hic usus invenitur.

Contraria vero accidunt in eo usu, quo Xenophon
inipso dialogo verbum inductorium a solo subiecto
separat: ὃ δὲ Σωκράτης <. . .) ἔφη <. . .>; nam et licentior est hic
susus -- cf. p. 38 adn. 1 -- et alienus plane fere ab Anabasi:

 

 

