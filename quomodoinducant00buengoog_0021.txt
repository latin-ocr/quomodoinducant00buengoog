«Ι

-- 1? -- ²:0³⁸ ³ κ’
κῇ* s

deest quidem notio dicendi, indicatur vero, quid sibi velit
orator.

Sic Homerus transcedit terminos simplicis dictionis:
haec enim semper illud appetit, ut iniecto verbo aliquo
dicendi orationis initium ab ipsa narratione manifeste
separetur.

Attamen alia re ad simplicitatem magis se applicat.
Dico illas inductiones», quae geminatam continent dicendi
notionem. Hoc enim inductionis genus quin referat anti-
quissimam formam loquendi, dubium esse non potest.

Quod ex re ipsa primum apparet. Fortius enim
quam nobis antiquioris certe temporis scriptoribus vel
poetis quippe rudioribus narratio interrupta esse videbatur,
ubi oratio inmissa initium cepit. Qua re facile eo poterant
perduci, ut quam manifestissima inductione patefacerent
personam quae verba faceret nunc mutari.

Accedit quod litterarum exempla inveniuntur, quae
probent hoc argumentum: litterarum modo inspicias anti-
quissima genera vel eas, quae popularem reddunt loquendi
consuetudinem: Herodoti dico vel veteris novique Testa-
menti libros: talia semper invenies Item nostri quoque
sermonis primordia huiusmodi habent inductiones: qualem
exhibet Simplicissimus p. 69 (ed. Reclam) „ich schrie ihm
fiberlaut zu und sagte“ et Victor Scheffel, quem veterem
sermonem opera data imitari supra iam vidimuS, in Ecke-
hardo p. 20: „erhob die Stimme und sprach“.

Nec tamen agnoscitur his quos exscripsi loeis primi-
tiva loquendi forma, quae synonyma tantum cumulare solet,

cf. vulgaris sermonis inductionem εἶπε λέγων Luc. evang.
VII 39, XII 16 etc.

Cuius sermonis vestigia nonnulla agnoscimus etiam
in Homero: cf. illa ἔπος τ’ἕφατ’ἐκ τ’ὅνόμαζεν vel ἀγορήσατο
καὶ μετέειπεν, quae quo magis formulae instar adhibentur,
eo magis antiquissimum usum prodere videntur.

