-12-

historiae severum attigit iudicium. Quo factum est ut
excursus, qui lectorem delectent, narrationi inserti sint:
qui excursus ad colloquia vel ad sermones saepe deducunt.
Porro ea quoque de causa orationes frequenter narrationem
interurmpunt, quia uti studet historia ipsis orationibus ad
personarum indolem explicandam.

Sic latus patet disputationis campus. Nec desidera-
muS, quod quaerimus. Adest apud antiquos sim-
plicitas maxima. Nam apud omnes orationis solutae
scriptores omnibus ceteris inductionis formulis longissime
praestant verba ipsa dicendi: quae sunt apud Graecos ἔφη et
εἶπεν, apud Atticos etiam formula ἧδ’ ὅς, denique omnes
formae a radicibus Zey- et φα- derivatae: Romani
vero primis quidem temporibus —- Ciceronis dico —— solo
„inquit“ utuntur1), ad quam vocem accedit postea „ait“,
postremo atque in vulgari sermone verbum „dicit“.

Verum tamen singula si percurris tempora singulos-
que scriptores, generis dicendi formam semper vides vari-
ari. Nam modo hoc praevalet verbum dicendi modo
illud: alieniores inductionis formulas frequentius nunc,
rarius nunc adhibitas vides, nunc aperte se applicantes
ad consuetudinem, nunc ab ea omnino alienas

Accedit quod usus quoque verborum mutatur: nam
in maius praecipue augetur per saeculorum spatium semper-
que crescit usus, quo in orationem interponitur verbum
quod ipsam inducit: eademque interpositio modo hanc
modo illam accipit formam. Quam totam dicendi muta-
tionem, quae liberam huius, vinctam illius scriptoris artem

1) Valuit nimirum in Ciceronis sermonem Atticorum genus
dicendi. Ab ipso enim latino sermone haec magna dicendi sim-
plicitas aliena fuit. Hoc iam ex Catone apparet, qui in libro de
agricultura praeter „dicito“ c. 14o; 142, 2 locutionem admittit „sic verba
concipito“ c. 139; 141, 4. Porro Salustium conferas Catonis imita·
torem. Accedit quod in Plauti Terentiique comoediis inductiones
magnopere variantur cf. Ter. Andr. v. 285 „incipit“; ibid. v. 57 „rogi-
tabam“; v. 83 „cogitabam“; v. 634 „oratio est“; v. 111 „dicerst“.

