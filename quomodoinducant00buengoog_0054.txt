„50-

Similem progressum in alia voce iam Anabasis
praestitit. Nam si illud respiciS, quomodo voce ἄρχεσθαι,
de qua¹ supra iam dixi, antecedentes scriptores usi sint,
nil nisi participium eius invenies.

Iam luculentius apparet, quomodo inter se differant
prosa oratio atque poesis: cognovisse iam Homerum memi-
nisti verbum finitum ἄρχεσθαι in locutionibus sicut ἦρχ’ ἆγο-
ρεύειν, exhibebat 'nunquam tale quid Herodotus, admittitur
denuo verbum finitum in Xenophonte. Ergo oratio soluta
in Xenophonte primo assequitur, quod diu iam proprium
erat poesis. ·

Denique maiore dicendi licentia Xenophon utitur in
postremis quidem scriptis quam illi qui antecedebant
historiarum scriptores, .

Et hoc ipsum maioris licentiae studium cum id
maxime curet, ut quam brevissimae adsint inductiones, 1)
transitus mihi datur ad disputandum, quo studio loq-uendi
simplicitatem Xenophon appetiverit: et quidem hoc postre-
mum studium grave est et inprimis Xenophontis proprium.
Quod non modo ex illis verbis· apparet, quaevocem descri-
bunt vel 'summam orationis comprehendunt, sed etiam ex
aliis vocibus. De quibus nunc agam.

Iam in Anabasi illa verba rarescunt5 quae a radice
λεγ- derivata in Herodoto quidem et in Thucydide saepius
usurpabantur: voces dico, quae sunt ἔλεξεν, ἔλεγεν, Myon cf.
tabellam ΙΙ. Sed etiam minus hae adsunt in posterioribus
scriptis, praecipue in dialogis. Quamquam diversum acci-
pit usum in dialogis unumquodque verbum. Nusquam enim
voces ἔλεγεν et λέγει in dialogis inveniuntur, ²) contra serva-
tur quamvis paucis locis verbi ἔλεξεν usus‚ Porro ad hoc
attendas, quod Hellenica tota se abstinent a voce λέγειε

 

1) Scilicet exhibetur pro longiore illa inductione ἤρχετο τῶν
λόγων in Hellenicis etc. solum ἤρχετο, pro ὕπολαμὺν ἔφη simplex
ὗπέλαβε, pro ἐρχόμενος ἔφη simplex ἤρχετο.

2) In Oeconomico solo verbum λέγει usurpatur: qua re ad
prima Xenophontis opera hic dialogus denuo admotus videtur.

 

