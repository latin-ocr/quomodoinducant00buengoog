„43-

Iam vero hic ’ quem duplicis et iteratae inductionis 1)
usum dico in Xenophonteis scriptis non idem ubique ex-
hibetur. Initium capit ab Anabasi, deinde ascendit· ad
Cyropaediam, ubi ad summum frequentiae pervenit; dehinc
vero descendit, utin Hellenicis et in dialogis —- solo excepto
Oeconomico ²) — multo rarius exhibeatur. Rarissime legi-
tur in Memorabilibus, paulo plus in Convivio et Hierone.
Ergo non perpetuum aliquem habemus progressum sed
usus inconstantiam.

Quid ergo? Nonne hoc obstat illi quem supra sta-
tuimus scriptorum ordini?

Hoc non ita esse aio. Omisimus enim rem aliquam,
quae tamen iam saepius nobis occurrit: omisimus illud,
quod ad diversa litterarum genera Xenophontis scripta
pertinent. Sequitur enim Xenophon in Anabasi ex magna
quidem parte historiam eam, quae antecessit, cuius aucto-
ritate vinctus paululum tantum suam ipse viam consequi
audet3 in dialogis vero alia valet auctoritas. Platonis
auctoritatem dico. Plato enim ipse duplicis et iteratae
interpositionis usum angustis terminis cohibet, cf. tabel-
lam III et IV: unde translata mihi quidem videtur similis
aliqua dicendi continentia in Xenophontem. ⁸)

 

inprimis locis invenitur, quibus aut summa orationis in unum con-
geritur aut mutatur orationis vox: sive alacrior fit oratio sive rogatio
aliqua incipit sive praeceptum.

1) Manifesto congruunt haec duo interpositionis genera: altero
enim crescente alterum quoque augetur, hoc minuto illud quoque
inminuitur. Hoc magni momenti est. Primum enim aperto exemplo
in lucem denuo effertur hoo: non forte fortuna modo hanc modo
illam inductionis formam usurpari a scriptoribus, sed severis astringi
legibus hanc mutationem. Porro maiorem auctoritatem ea accipiunt,
quae concluduntur ex horum interpositionis generum usu.

2) Hac quoque in re Oeconomicus obstat, quominus inseratur
in scriptorum ordinem: nam a dialogorum sermone abhorrens mani-
festo ad historias appropinquatur, ad Anabasim videlicet et Cyro-
paediam.

3) -Certe accurata argumenta hoc loco desiderantur, quibus
confirmetur haec Platonis auctoritas: talia nequeo proferre. Attamen

